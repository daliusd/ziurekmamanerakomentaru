# Apie

Plėtinys skirtas pašalinti nuorodas į komentarus delfi.lt ir
15min.lt puslapiuose.

## Kodėl?

Skaitant ar tiesiog peržvelgiant straipsnius kartais pasidaro
įdomu, ką tuo klausimu galvoja kiti žmonės, ir beveik visada tenka
nusivilti. Komentarų sekcijos populiariausiuose lietuviškuose
naujienų portaluose yra valdomi minios. Balsavimo ir kiti mygtukai
dažniausiai panaudojami įvesti daugumos diktatūrai kažkuria
nuomone. Ir tam net nereikia didelės kritinės masės - kartais 10
aktyviai nusiteikusių žmonių iš kurios nors stovyklos gali
nusverti visą diskusiją į vieną pusę.

Tai, kad komentarai, yra anonimiški (arba pseudo anonimiški)
situacijos negelbsti. Situacijos negelbsti net ir tai, kad už
neapykantos ir smurto kurstymą galima realiai užsitraukti
baudžiamąją bylą. Lietuviški naujienų portalai pabandė kelis
dalykus (pvz.: komentuojantiems rodyti, kad IP adresas matomas),
bet iš esmės inovacijos komentarų valdyme yra labai minimalios. Ir
taip blogą situaciją dar labiau pablogina trolių fabrikai iš
„draugiškai“ nusiteikusių šalių. Iš kitos pusės, lietuviškus
portalus galima suprasti - jie dirba, kad reklamos būtų rodomos
kuo dažniau, o ne kad diskusija vyktų pagarbiai, turiningai ir
abipusiai naudingai. Iš esmės, pinigai portalams, panašu, yra
svarbiau už moralę. O galutinis to rezultatas, kad komentarų
sekcijos portaluose yra tiesiog laiką ryjančios juodosios skylės.

Taigi norėdamas apsaugoti savo laiką ir sveikatą, parašiau šį
plėtinį, kad nuorodos į komentarus būtų tiesiog neberodomos. O
sutaupytą laiką tikiuosi panaudoti diskutuodamas kitomis formomis
(pvz.: gyvai).

## Nuorodos parsisiuntimui

* [Firefox](https://addons.mozilla.org/en-US/firefox/addon/%C5%BEi%C5%ABr%C4%97k-mama-n%C4%97ra-komentar%C5%B3/)

* [Chrome](https://chrome.google.com/webstore/detail/%C5%BEi%C5%ABr%C4%97k-mama-n%C4%97ra-komentar/jbgknohnoidhhbpbpnnmkkhhgeikdajm/related)
